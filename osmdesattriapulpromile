Pripravíme si kvások. Do 1 dl vlažného mlieka zapracujeme nadrobené droždie, lyžicu cukru a trošku múky. Vymiešame a necháme postáť, pokiaľ nám kvások nenarastie dvojnásobne. Do väčšej misky si pridáme zbytok mlieka, vajce, žĺtka, zvyšný cukor. Vymiešame. Pridáme um, olej.
Postupne zapracujeme múku so štipkou soli, nastrúhanú citrónovú kôru (nemusíme). Vymiesime si vláčne cesto, ak sa nám zdá tuhé, môžeme pridať ešte trošku mlieka. Posypeme múkou, prikryjeme utierkou a necháme na teplom mieste vykysnúť.
Ak zdvojnásobí objem, preložíme ho na drevenú dosku, ktorú sme si posypali múkou (aby sa cesto neprilepilo). Necháme ešte chvíľu odpočinúť. Cesto vyvaľkáme a pomúčeným pohárikom vykrojíme malé kolieska. Tie necháme ešte trošku podkysnúť.
Do hrnca si pridáme väčšie množstvo oleja (šišky musia plávať), a do horúceho pridávame kolieska, do ktorých si urobíme prstami v strede dierku (aby sme mali miesto na džem, lekvár). Vysmážame z oboch strán do zlatista. Preložíme ich na obrúsok, aby sme odsali prebytočný tuk.
Hotové šišky posypeme práškovým cukrom, do jamiek dáme lyžicu ľubovoľného džemu, alebo lekváru, najlepšie domáceho. Môžeme ozdobiť ešte šľahačkou, jogurtom.
Z tejto dávky si upečieme 80 ks menších šišiek. Ak je to veľa, pripravíme si ich z polovičnej dávky. Ak zvýšia (čo asi nie), môžeme si ich zamraziť a sladkú pochúťku kedykoľvek zohriať.